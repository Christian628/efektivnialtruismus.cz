---
layout: article
title: "Co je efektivní altruismus?"
<!-- date: 2015-04-29 -->
modified:
excerpt: "Stručný úvod do efektivního altruismu."
tags: []
image:
  feature:
  teaser:
---

Jestli čtete tento článek, nacházíte se ve výjimečné pozici.
==

Nikdy v minulosti pro nás nebylo tak snadné jako dnes mít masivní pozitivní
dopad na svět. Díky efektivním intervencím založených na vědeckém výzkumu
máme bezprecedentní příležitost zachránit životy a předejít zbytečnému utrpení.

**Efektivní altruismus** je rostoucí sociální hnutí, které kombinuje srdce a
hlavu: pomáháme vedeni daty a zdravým rozumem. Je o věnování významné části
vlastního života a času k cíli zlepšování světa. Důsledně a upřímně se ptáme:
"Jaký ze všech způsobů, jakými můžu zlepšit svět, jej zlepší nejvíce?"

Hodnoty efektivních altruistů
==

* **Nezaujatost.** Rozmýšlet všechny světové problémy a možné akce, a jednat
  tak, abychom měli na svět největší možný pozitivní vliv.
* **Kritické myšlení.** Používat vědecké myšlení a zdravý úsudek k zjištění
  nejefektivnějších způsobů jak zlepšit svět.
* **Globální empatie.** Cenit si všeho vědomého života, nezávisle
  na národnosti, přesvědčení, původu, náboženství, nebo živočišném druhu.

Jak efektivní altruisté vybírají problémy k řešení
==

* **Měřítko.** Pokud učiníme pokrok v řešení problému, zlepšíme tím drasticky
  velmi mnoho životů?
* **Řešitelnost.** Povede naše úsilí v dané oblasti k měřitelným zlepšením?
* **Zanedbanost.** Byla možnost řešit tento problém zatím podceňována nebo
  nedostatečně hodnocena?

Čeho dosáhli efektivní altruisté
==

**Dobro na globálním měřítku.** Přestože hnutí efektivního altruismu vzniklo
před několika krátkými lety, iniciativy našich členů již vedly k pozitivním
globálním změnám.

* **$350,000,000** (více než **8.6 miliard Kč**): Dary slíbené na vědecky podložené
  intervence proti globální chudobě, přes [Giving What We Can](https://www.givingwhatwecan.org/).
* **$10,000,000+** (více než **246 milionů Kč**): Prostředky na přímou
  peněžní podporu extrémně chudých vybrané přes [GiveWell](http://givewell.org/)
  a [GiveDirectly](http://givedirectly.org/).
* **8,000,000+**: Hodiny strávené vysoce prospěšnými kariérami díky 100 změnám
  životních plánů s pomocí [80,000 Hours](http://80000hours.org/).
* **4,000,000+**: Počet školáků, kteří byli odčerveni díky fondům vybraným
  přes [GiveWell](http://givewell.org/) a díky úsilí
  [SCI](http://www3.imperial.ac.uk/schisto).
* **$3,000,000,000+** (více než **74 miliard Kč**): Dary přislíbené na efektivní
  charitu skrz [GoodVentures](http://goodventures.org/), organizaci provozovanou
  Cari Tuna a Dustinem Moskovitzem, spoluzakladatelem firmy Facebook.
* **1,000,000+**: Moskytiéry proti malárii zakoupené nadací
  [Against Malaria Foundation](https://www.againstmalaria.com/)
  skrz [GiveWell](http://givewell.org/).

Za těmito úspěchy stojí [mnoho skupin efektivních
altruistů](http://effectivealtruismhub.com/) po celém světě. Komunita
efektivních altruistů zahrnuje zakladatele PayPalu a Skype, přes 20 firem a
neziskových organizací a globální síť studentů a profesorů na prvotřídních
univerzitách jako Harvard, Cambridge, Oxford, Yale a Stanford.

<!-- TODO: Link na http://www.effectivealtruism.org/join -->

Přeložil Michal Pokorný z <http://www.effectivealtruism.org/about-ea>,
<http://www.effectivealtruism.org/accomplishments>.
